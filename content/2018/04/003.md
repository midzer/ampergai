+++
title = "Parkblotz"
date = "2018-04-13T20:24:08+02:00"
tags = ['dacha']
+++

Der Mingana Speckgürtel wachst oiwei weida. Außer, dass ois zuabetonierd werd, gibts no andere Sachan, de dabei auffoin: vui steing aufd S-Bahn um und fahrn a so ind Stod nei. Bled natürlich nur wennma in der Nähe von am Bahnhof wohnt und dann soiba koan Parkblotz mehr kriagt.

<!--more-->

Wos hod si d'Stod jetz denkt? Des koons ja ned sei! Mir hoifa de Anwohner, de hom a Anrecht do zum parkn wos wohna! Oiso wos macha? Automaten miaßn her! Dann parkn do weniger und mia verdiena a no a Goid und de Anwohna hom wieda an gschmeidign Stoiblotz. Oiso herganga und de ganze Gegend um an Bahnhof rum olle boor Metta a Gerät higsetzt.

Wos is jetz as End vom Liad? Unter Dogs parkt wirklich überhaupt *koa Sau* mehr do und in der Zeidung is gstanna, dass des Ausleern vo de Automaten so vui kost, wia des wos dabei verdiena. Na Klasse!
